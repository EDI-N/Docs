####################################################
Інструкція з авторизації
####################################################

Дана інструкція описує порядок реєстрації та авторизації на web-платформі EDIN-DOCflow, процедуру відновлення та зміни пароля, порядок зміни Email.  

1 Реєстрація користувача
-------------------------
Для реєстрації в сервісі перейдіть за посиланням http://doc.edi-n.com. У формі авторизації натисніть «Зареєструватися»:

.. image:: pics_instruktsia-avtorizatsia/instruktsia_avtorizatsia_1.png
   :align: center

Далі заповніть форму реєстрації, що містить наступні поля: 

 - Email – обов’язкове для заповнення поле. На вказану адресу буде надіслано листа для підтвердження реєстрації. Вказаний Email в подальшому буде використовуватись як логін користувача. Якщо дане поле не заповнене, система повідомить про помилку. 

 - ПІБ (Прізвище, Ім’я, По-батькові) – не обов’язкове для заповнення поле. Внесена інформація зберігається в особистому профілі користувача. 

 - Номер телефону – не обов’язкове для заповнення поле. Внесена інформація зберігається в особистому профілі користувача. Номер телефону користувача заповнюється у форматі +380 (00) 000-00-00.

Наступним кроком проставте відмітку у чекбоксі «Погоджуюся на обробку персональних даних». Відповідно до Закону України «Про захист персональних даних» від 01.06.2010 No2297-VI, встановлення даної відмітки є обов’язковою передумовою для старту роботи на платформі.  

Після заповнення форми реєстрації натисніть «Реєстрація»:

.. image:: pics_instruktsia-avtorizatsia/instruktsia_avtorizatsia_17.png
   :align: center

Система повідомить про відправку реєстраційного листа на вказану в полі Email адресу: 

.. image:: pics_instruktsia-avtorizatsia/instruktsia_avtorizatsia_3.png
   :align: center

Для підтвердження реєстрації перейдіть за посиланням у реєстраційному листі. Відправник листа -  noreply@edi-n.com,  тема – «EDIN-DOCFLOW Підтвердження реєстрації».  

.. image:: pics_instruktsia-avtorizatsia/instruktsia_avtorizatsia_4.png
   :align: center

У формі продовження реєстрації, у полі ПІБ, вкажіть ім’я користувача (обов’язково), введіть і підтвердіть пароль. Для створення безпечного пароля дотримуйтесь наступних рекомендацій:  

- мінімальна кількість символів – шість

- уникайте повторення того ж самого символу (для прикладу – аааааа, 11111)

- уникайте послідовностей літер або цифр (для прикладу 123456) 

- не використовуйте особисту інформацію (для прикладу – ім’я, прізвище, рік народження)

- не використовуйте паролі до інших інтернет-сервісів.

.. admonition:: Зверніть увагу!
   Email  використовується платформою як  унікальний  логін  користувача (один Email можна використати лише одноразово).

У разі введення  вже зареєстрованого Email система повідомить про помилку. 

Після підтвердження пароля на формі активуються кнопки «Реєстрація» та «Реєстрація з ЕЦП»:

.. image:: pics_instruktsia-avtorizatsia/instruktsia_avtorizatsia_18.png
   :align: center
   
При натисканні на кнопку «Реєстрація» відбувається стандартний процес реєстрації, після чого користувач потрапляє на форму авторизації (п.2 даної інструкції). Кнопка «Реєстрація з ЕЦП/КЕП» дозволяє виконати всі налаштування, необхідні для старту роботи у сервісі (рекомендовано за наявності ЕЦП на момент реєстрації).

При натисканні на кнопку «Реєстрація з ЕЦП/КЕП» відкривається форма вибору ключа. Оберіть потрібний файл підпису в каталозі на жорсткому диску ПК чи на іншому носії та введіть пароль від нього. Зазвичай ключ - це файл у форматі dat (Key-6.dat), zs2, sk, jks, pk8, pfx:

.. image:: pics_instruktsia-avtorizatsia/instruktsia_avtorizatsia_19.png
   :align: center
   
Обраний ключ відобразиться на формі реєстрації. Водночас з’явиться можливість змінити ключ, натиснувши на відповідну кнопку. Наступним кроком проставте відмітку у чекбоксі «Погоджуюсь на умови «договору-оферти» і натисніть «Зчитати ключ»:

.. image:: pics_instruktsia-avtorizatsia/instruktsia_avtorizatsia_20.png
   :align: center

У разі успішного зчитування в окремому вікні відобразиться інформація про ключ:

.. image:: pics_instruktsia-avtorizatsia/instruktsia_avtorizatsia_21.png
   :align: center
   
Для закінчення реєстрації натисніть «Підтвердити». Перевагою вибору реєстрації з ЕЦП/КЕП буде автоматичне створення компанії і погодження з умовами договору-оферти, що є передумовою швидкого старту роботи у сервісі.

2 Авторизація
--------------
Для авторизації на платформі перейдіть за посиланням http://doc.edi-n.com/auth,  введіть свій  логін = Email та натисніть «Далі»: 

.. image:: pics_instruktsia-avtorizatsia/instruktsia_avtorizatsia_5.png
   :align: center

Наступним кроком встановіть відмітку «Я не робот»,  вкажіть пароль та натисніть кнопку «Увійти»:

.. image:: pics_instruktsia-avtorizatsia/instruktsia_avtorizatsia_6.png
   :align: center

Якщо логін або пароль вказаний невірно, система повідомить про помилку.

.. admonition:: Зверніть увагу!
   Відповідно до політики безпеки максимальна кількість спроб авторизації – три. Якщо  логін або пароль тричі вказаний невірно, система заблокує користувача на 5 хвилин.
 
У сервісі також реалізована можливість встановити інший строк блокування користувача (мінімальне значення – 3 хвилини, максимальне – 24 години) у межах  налаштування параметрів парольної політики. Детальніше про налаштування парольної політики в `«Інструкції адміністратора користувачів»`_.

.. _«Інструкції адміністратора користувачів»: https://wiki.edi-n.com/ru/latest/services/EDIN_DOCflow/edin_docflow/instruktsia-administratora-polzovatelei.html

3 Відновлення пароля 
---------------------
Для відновлення пароля натисніть на сторінці авторизації «Нагадати пароль»:

.. image:: pics_instruktsia-avtorizatsia/instruktsia_avtorizatsia_7.png
   :align: center  
             
Далі вкажіть Email (логін користувача), встановіть відмітку «Я не робот» і натисніть «Відновити»:

.. image:: pics_instruktsia-avtorizatsia/instruktsia_avtorizatsia_8.png
   :align: center

Система повідомить про успішну відправку листа на вказану адресу Email.

.. admonition:: Зверніть увагу!
   Для відновлення пароля необхідно ввести Email (=логін), вказаний при реєстрації користувача.

У разі використання незареєстрованого Email система повідомить про помилку. 

Наступним кроком перейдіть за посиланням у листі, отриманому на вказану адресу.  
Відправник листа -  noreply@edi-n.com, тема – «EDIN-DOCFLOW  Відновлення пароля". 

.. image:: pics_instruktsia-avtorizatsia/instruktsia_avtorizatsia_9.png
   :align: center

Система відобразить вікно створення пароля. На формі двічі вкажіть новий пароль і натисніть «Зберегти»:

.. image:: pics_instruktsia-avtorizatsia/instruktsia_avtorizatsia_10.png
   :align: center

4 Зміна пароля 
---------------
Для зміни пароля натисніть на логін користувача у верхньому правому куті інтерфейсу та натисніть кнопку «Скинути пароль»:

.. image:: pics_instruktsia-avtorizatsia/instruktsia_avtorizatsia_11.png
   :align: center
 
Система повідомить про успішне скасування пароля  та  відправить  листа  для генерації нового пароля на Email користувача.

Для зміни пароля перейдіть за посиланням у листі та вкажіть новий пароль (двічі):

.. image:: pics_instruktsia-avtorizatsia/instruktsia_avtorizatsia_12.png
   :align: center

Відправник: -  noreply@edi-n.com. Тема листа:  «EDIN-DOCFLOW  Відновлення пароля».

.. admonition:: Зверніть увагу!
   В цілях безпеки система блокує введення раніше використаних паролів у відповідності до налаштувань складності пароля.

У разі введення пароля, що був використаний раніше, система повідомить про помилку. 

5 Зміна Email 
--------------
Для зміни Email перейдіть на форму редагування облікового запису користувача (меню «Керування доступом» - «Користувачі») і натисніть «Редагувати».

.. image:: pics_instruktsia-avtorizatsia/instruktsia_avtorizatsia_13.png
   :align: center

У формі, що відкриється, вкажіть новий Email у полі «Email» та натисніть «Зберегти». Система повідомить про успішне збереження нових даних. 

.. admonition:: Зверніть увагу!
   Після збереження змін доступ до сервісу під старим Email буде заблокований.
 
.. image:: pics_instruktsia-avtorizatsia/instruktsia_avtorizatsia_14.png
   :align: center

На нову адресу надійде лист з посиланням для підтвердження зміни Email та генерації пароля. 

.. image:: pics_instruktsia-avtorizatsia/instruktsia_avtorizatsia_15.png
   :align: center

Для завершення процедури зміни Email перейдіть за посиланням у листі та вкажіть новий пароль у формі генерації пароля.  

.. image:: pics_instruktsia-avtorizatsia/instruktsia_avtorizatsia_16.png
   :align: center

На стару адресу Email надійде інформаційне повідомлення про зміну електронної адреси. Відправник: - noreply@edi-n.com, тема листа: «EDIN-DOCFLOW. Відновлення пароля".
